---
excerpt: "Biztos sokan találkoztak azzal a problémával, hogy egy Divx filmből DVD-t
  kell készíteni, mert a családtagok nem szeretnék megnézni számítógépen a filmet.
  Van még számtalan indok, hogy miért van szükség erre, de számtalan program létezik
  a megoldásra.\r\nÉn laikus emberként nem szeretek a mencoder paraméterezésével szenvedi,
  így grafikus programokat kerestem ehhez a feladathoz. Az első ilyen a QDVDauthor.
  Ez a program számomra kicsit nehézkes kezelésűnek tűnt, nem is volt könnyű vele
  filmet készíteni.\r"
categories: []
layout: blog
author: sanya
title: DVD filmkészítés
created: 1172822291
---
Biztos sokan találkoztak azzal a problémával, hogy egy Divx filmből DVD-t kell készíteni, mert a családtagok nem szeretnék megnézni számítógépen a filmet. Van még számtalan indok, hogy miért van szükség erre, de számtalan program létezik a megoldásra.
Én laikus emberként nem szeretek a mencoder paraméterezésével szenvedi, így grafikus programokat kerestem ehhez a feladathoz. Az első ilyen a QDVDauthor. Ez a program számomra kicsit nehézkes kezelésűnek tűnt, nem is volt könnyű vele filmet készíteni.
Következő próbálkozást a DeVeDe nevű kis programocskával készítettem, mely egy varázslószerű felületen keresztül teszi könnyebbé a DVD-re konvertálást. Első lépésben ki kell választani a megfelelő szabványt, majd a fájl kiválasztása után csak be kell állítani a nekünk megfelelő képbeállításokat és mehet is a filmkészítés. Ezt a programot azoknak ajánlom, akik csak konvertálni szeretnének és nem vágynak DVD menüre és egyéb extrákra. A program legfrissebb verziója a 2.8-as, melyben megtalálható a 16:9-es képarány és az interlace szűrő. (Ez a verzió nincs még az Ubuntu-s csomagok között, így a készítő weboldaláról letölthető a deb csomag, mely gond nélkül települt a kedvenc Ubuntu-mra.)
Nem gondoltam ezek után, hogy találok még jobb programot a kitűzött célra, de sikerült! Rátaláltam a ManDVD-re, mely egy KDE alkalmazás, de gond nélkül működik Gnome környezetben is. Első alkalommal elámultam a lehetőségek láttán! Nem elég, hogy DVD menüt lehet szerkeszteni, de animált hátteret és zenét is rakhatunk a menübe. Olyan sok mindent tud, hogy még végig sem próbáltam mindent benne. A program letölthető a kde-apps.org oldaláról Ubuntu-s verzióban.

Mindenkinek jó szórakozást kívánok az említett programokhoz!
