---
excerpt: "<img src=\"http://backuppc.sourceforge.net/images/icons/BackupPC/mid/logo.gif\"></img>\r\n\r\nSzámítógépek
  mentései karosszékből.\r\n\r"
categories:
- linux
layout: story
author: szimszon
mail: szimszon@oregpreshaz.eu
title: BackupPC
created: 1422999676
---
<img src="http://backuppc.sourceforge.net/images/icons/BackupPC/mid/logo.gif"></img>

Számítógépek mentései karosszékből.

Munkám során belefutottam pár mentési rendszerbe. A teljesség igénye nélkül, először volt <a href="https://www.gnu.org/software/tar/" target="_blank">tar</a>, aztán írtam köré perl scriptet. Jött a <a href="http://duplicity.nongnu.org/" target="_blank">duplicity</a>, majd írtam köré python scriptet. Ezt aztán kibővítettem mysql, ldap, postgresql mentéssel.

A <a href="http://duplicity.nongnu.org/" target="_blank">duplicity</a>-t szeretem, gpg-vel tud titkosítani, sok backup médiára tud menteni (ftp, ssh, nfs, rsync...) és a kliens oldal dolgozik. De azon kívül hogy a backup scripttel automatizálva volt, a recovery-hez doksit kellett böngészni, hogy a <a href="http://duplicity.nongnu.org/" target="_blank">duplicity</a>-t hogy kell felparaméterezni.

Közben más megközelítésben megismerkedtem a <a href="http://bacula.org/" target="_blank">Bacula</a>-val. Itt van kliens ügynök, a szerver ütemez és dolgozik, képes szalagot kezelni, van pénzes plugin sok okossággal. Sajnos pl. a megvehető mysql plugin még akkor is Backup succeeded with non-fatal error-ral jön vissza amikor egy bitet nem tud lementeni az adatbázisból.

Aztán ott van a <a href="https://www.bareos.org/en/" target="_blank">BareOS</a>, ami a <a href="http://bacula.org/" target="_blank">Bacula</a> forkja. Ezekkel még annyi nyűg van, hogy vagy parancssorból kezeljük vagy van egy vastag kliens hozzá, amivel a backup és restore job-okat indíthatjuk, leállíthatjuk, loggokat nézhetünk. De nem konfigurálhatjuk.

Itt jön képbe a <a href="http://backuppc.sourceforge.net/" target="_blank">BackupPC</a>.

A szerver ütemezi a feladatokat, nincs kliens oldali ügynök. ssh-t (kulcs hitelesítéssel), rsyncd-t használva csatornaként lehet rsync-kel, tarral menteni. Windows gépet smb protokollt használva menthetjük.

Maga a kezelő felület weben keresztül érhető el. És ezen a felületen indíthatunk backup vagy restore munkákat, megnézhetjük a logokat, fájlokat és konfigurálhatjuk a mentés minden aspektusát.

A projektnek egy igazi fejlesztője van, de nem régen felkerült a github-ra egy nem hivatalos <a href="https://github.com/moisseev/BackupPC" target="_blank">repo</a>. Remélem nem hal el és a közösség felkarolja, és a 4-es verzió kikerül az alpha státuszból... Egyenlőre a 3.3-ast használom Ubuntu 14.10-en.

<img src="http://backuppc.sourceforge.net/images/screens/BackupPCServerSummary.png"></img>

* <a href="http://backuppc.sourceforge.net/info.html" target="_blank">Információk</a>
* <a href="http://sourceforge.net/projects/backuppc/" target="_blank">Kód</a>
* <a href="http://backuppc.sourceforge.net/faq/BackupPC.html" target="_blank">Dokumentáció</a> 
* <a href="http://backuppc.sourceforge.net/BackupPCServerStatus.html" target="_blank">Képernyőképek</a>


