---
layout: post
title: BackupPC
date: 2015-02-03
author: szimszon
categories: [linux]
tags: 
 - BackupPC
 - duplicity
 - Bacula
image:
  path: /assets/img/posts/BackupPC-logo.png
excerpt: Számítógépek mentései karosszékből.
---
![BackupPC](/assets/img/posts/BackupPC-logo.png)

Számítógépek mentései karosszékből.

Munkám során belefutottam pár mentési rendszerbe. A teljesség igénye nélkül, először volt [tar](https://www.gnu.org/software/tar/), aztán írtam köré perl scriptet. Jött a [duplicity](http://duplicity.nongnu.org/), majd írtam köré python scriptet. Ezt aztán kibővítettem mysql, ldap, postgresql mentéssel.

A [duplicity](http://duplicity.nongnu.org/)-t szeretem, gpg-vel tud titkosítani, sok backup médiára tud menteni (ftp, ssh, nfs, rsync...) és a kliens oldal dolgozik. De azon kívül hogy a backup scripttel automatizálva volt, a recovery-hez doksit kellett böngészni, hogy a [duplicity](http://duplicity.nongnu.org/)-t hogy kell felparaméterezni.

Közben más megközelítésben megismerkedtem a [Bacula](http://bacula.org/)-val. Itt van kliens ügynök, a szerver ütemez és dolgozik, képes szalagot kezelni, van pénzes plugin sok okossággal. Sajnos pl. a megvehető mysql plugin még akkor is Backup succeeded with non-fatal error-ral jön vissza amikor egy bitet nem tud lementeni az adatbázisból.

Aztán ott van a [BareOS](https://www.bareos.org/en/), ami a [Bacula](http://bacula.org/) forkja. Ezekkel még annyi nyűg van, hogy vagy parancssorból kezeljük vagy van egy vastag kliens hozzá, amivel a backup és restore job-okat indíthatjuk, leállíthatjuk, loggokat nézhetünk. De nem konfigurálhatjuk.

Itt jön képbe a [BackupPC](https://backuppc.github.io/backuppc/).

A szerver ütemezi a feladatokat, nincs kliens oldali ügynök. ssh-t (kulcs hitelesítéssel), rsyncd-t használva csatornaként lehet rsync-kel, tarral menteni. Windows gépet smb protokollt használva menthetjük.

Maga a kezelő felület weben keresztül érhető el. És ezen a felületen indíthatunk backup vagy restore munkákat, megnézhetjük a logokat, fájlokat és konfigurálhatjuk a mentés minden aspektusát.

A projektnek egy igazi fejlesztője van, de nem régen felkerült a github-ra egy nem hivatalos [repo](https://github.com/moisseev/BackupPC). Remélem nem hal el és a közösség felkarolja, és a 4-es verzió kikerül az alpha státuszból... Egyenlőre a 3.3-ast használom Ubuntu 14.10-en.

![BackupPC Server Summary](/assets/img/posts/BackupPCServerSummary.png)

* [Információk](https://backuppc.github.io/backuppc/info.html)
* [Kód](https://github.com/backuppc/backuppc)
* [Dokumentáció](https://backuppc.github.io/backuppc/BackupPC.html) 
* [Képernyőképek](https://backuppc.github.io/backuppc/info.html)
